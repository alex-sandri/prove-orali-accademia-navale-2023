# Seconda Guerra mondiale: l'ingresso dell'Italia

<small>*Tratto da [questo riassunto](https://storia.alexsandri.com/La-seconda-guerra-mondiale.html)*.</small>

Mussolini, nonostante si fosse impegnato nel *Patto d'acciaio* ad aiutare la
Germania in caso di guerra, dichiarò la **non belligeranza** in quanto
l'esercito italiano era stato provato dalla guerra d'Etiopia. I successi della
Germania però convinsero Mussolini che la guerra si sarebbe conclusa rapidamente
e che sarebbe stato conveniente partecipare per ottenere dei vantaggi alla fine.
L'Italia entrò perciò in guerra il **10 giugno 1940**.\
Questo si rivelò però un grande errore: l'esercito italiano era infatti del
tutto impreparato ad affrontare il conflitto. Le armi erano arretrate e
insufficienti, l'aviazione disponeva di pochi aerei, mentre la marina non
disponeva di carburante a sufficienza.\
Il fallimento più grave fu l'**invasione della Grecia**, nell'ottobre del 1940,
e solo un aiuto da parte dei Tedeschi consentì di proseguire la conquista.
