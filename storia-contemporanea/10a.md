# L'età giolittiana e la Guerra italo-turca

<small>*Tratto da [questo riassunto](https://storia.alexsandri.com/Eta-giolittiana-e-Belle-epoque.html)*.</small>

## Età giolittiana

Nel **1901** viene eletto come ministro degli Interni **Giovanni Giolitti** che,
grazie all'esperienza acquisita ricoprendo varie cariche statali e la
conseguente conoscenza della burocrazia italiana, divenne in appena due anni
Primo ministro.

L'influenza che esercitò sulla politica italiana fu così forte che il periodo
che va dal 1901 al 1914 viene comunemente definito età giolittiana.

Tuttavia non fu sempre presente al governo, in quanto in momenti di crisi cedeva
il potere ad amici o avversari politici per, una volta dimostrata la loro
incapacità, tornare al potere più forte di prima.

Il modo di fare politica di Giolitti venne definito del **doppio volto**, in
quanto fu **molto aperto** nei confronti del **Nord**, ma **conservatore** e
**corrotto** al **Sud**.\
Questa sua caratteristica non fece altro che aumentare il divario tra Nord e
Sud: la **questione meridionale**.

## La guerra italo-turca

Durante il suo governo Giolitti decise di riprendere la politica coloniale
principalmente per dimostrare di poter aumentare il **prestigio internazionale**
dell'Italia e per accontentare l'**opinione pubblica**, che riteneva necessario
avere nuove terre per dare lavoro a tutti gli emigranti.

Nel **1911**, dunque, l'Italia dichiarò guerra alla **Turchia** per conquistare
la **Libia** ma, dopo i primi successi, la popolazione della Libia oppose una
forte resistenza.\
Si decise perciò di cambiare tattica, ovvero di attaccare direttamente la
Turchia: venne inviata la marina ad occupare il **Dodecaneso** e, spaventati da
una possibile invasione, i Turchi firmarono nel **1912** il **Trattato di
Losanna**, con il quale la Libia veniva ceduta all'Italia.

Le notevoli spese affrontate per la conquista non crearono però grandi
opportunità per gli emigranti.\
La Libia non era infatti la terra fertile e rigogliosa, con grandi ricchezze
minerarie come promesso dalla propaganda: era uno **scatolone di sabbia**.\
Solo le banche e l'industria militare ottennero dei vantaggi da questa
operazione.\
Inoltre la sovranità dell'Italia rimase limitata alla sola fascia costiera e,
solo durante il regime fascista, si spinsero più all'interno.
