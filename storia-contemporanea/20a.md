# La fine della Seconda Guerra mondiale e la nascita dell'ONU

<small>*Tratto da [questo](https://storia.alexsandri.com/La-seconda-guerra-mondiale.html) e [questo riassunto](https://storia.alexsandri.com/Le-origini-della-guerra-fredda.html)*.</small>

## La fine della guerra

Con l'entrata in guerra degli Stati Uniti la guerra virò in favore degli
Alleati, con operazioni come lo **sbarco in Sicilia** per liberare dal fascismo
l'Italia (il **3 settembre 1943** venne firmato l'armistizio) e lo **sbarco in
Normandia** nel **giugno 1944**.\
Questi successi portarono all'accerchiamento della Germania, grazie anche
all'aiuto dell'Unione Sovietica da est, e alla sua resa nel **maggio 1945**.

La guerra era ora terminata in Europa, ma non nel Pacifico dove il Giappone
continuava la sua resistenza.\
Per porre fine a questo conflitto velocemente ed evitare ulteriori perdite il
presidente statunitense Harry Truman decise di utilizzare la bomba atomica:
- Il 6 agosto 1945 venne quasi completamente rasa al suolo Hiroshima
- Il 9 agosto fu il turno di Nagasaki

Un mese dopo il Giappone firmò la resa incondizionata: era finita la seconda
guerra mondiale.

## I progetti di pace

Ancora prima che finisse la guerra, nell'**agosto 1941**, gli Stati Uniti (con
Roosevelt) e la Gran Bretagna (con Churchill) firmarono la **Carta Atlantica**
che stabiliva in otto punti alcuni princìpi generali, simili ai Quattordici
punti di Wilson, da applicare alla fine del conflitto.\
Nel **gennaio 1942** 26 Paesi si unirono nelle **Nazioni Unite**, un accordo che
sanciva l'impegno di impiegare tutte le risorse necessarie contro le **potenze
dell'Asse**.

Alla fine della guerra le due superpotenze, Stati Uniti e Unione Sovietica,
dominavano in economia e in campo militare.\
Era perciò necessario trovare un accordo che prevenisse il verificarsi di
un'altra guerra.\
Il **24 giugno 1945**, con l'*Accordo di San Francisco*, venne quindi fondata
l'**ONU** (Organizzazione delle Nazioni Unite), con sede a New York nel *Palazzo
di Vetro*.\
L'obiettivo era lo stesso della Società delle Nazioni, ma stavolta l'impegno
americano non sarebbe mancato.
