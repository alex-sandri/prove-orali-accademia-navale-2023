# Il concetto di welfare State

Il *welfare State* (o **stato sociale** in italiano) è l'insieme di tutte quelle
politiche volte alla protezione e all'assistenza dei cittadini in materia di
condizioni di vita.

Esempi di queste politiche sono:
- Il **SSN** (Servizio Sanitario Nazionale), istituito nel **1978** basato su un
  sistema di compartecipazione alla spesa da parte del cittadino e dello Stato.
  Il cittadino paga solo il cosiddetto *ticket* (salvo esenzioni), ovvero una
  quota fissa che si potrebbe definire come "costo di prenotazione", mentre il
  resto è a carico del SSN. Lo stesso sistema può essere utilizzato anche presso
  strutture private, ma convenzionate, che percepiranno un rimborso per la
  prestazione erogata.
- L'**obbligo scolastico** di almeno **10 anni**, ovvero tra i 6 e i 16 anni,
  totalmente gratuito e finalizzato al conseguimento di un titolo di studio
  superiore alla *licenza media* entro il 18° anno di età.
- Il **sistema pensionistico** che prevede che i contributi versati dai
  lavoratori e dai loro datori di lavoro paghino le pensioni di tutti coloro le
  percepiscano. Questo sistema, ovviamente, dovrebbe mirare a ridurre la
  differenza tra le entrate (i contributi) e le uscite (le pensioni) per essere
  il più efficiente possibile.
