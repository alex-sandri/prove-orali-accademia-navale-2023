# La Costituzione della Repubblica Italiana: caratteristiche generali e partizioni

La Costituzione italiana si divide in quattro sezioni.

| Articoli |
| :-: |
| 139<sup id="fn-ref-1">[1](#fn-1)</sup> |

## Principi fondamentali

<small>*Nel dettaglio in [I principi fondamentali della Costituzione italiana
(artt. 1-12)](12a.md).*</small>

In questa sezione vengono evidenziati i principi su cui si fonda la Repubblica
Italiana e la sua Costituzione.

| Articoli |
| :-: |
| 12 |

### Articolo 1

> L'Italia è una Repubblica democratica, fondata sul lavoro. [...]

### Articolo 2

> La Repubblica riconosce e garantisce i diritti inviolabili dell'uomo [...]

### Articolo 3

> Tutti i cittadini hanno pari dignità sociale e sono eguali davanti alla legge
> [...]

### Articolo 11

> L'Italia ripudia la guerra [...]

### Articolo 12

> La bandiera della Repubblica è il tricolore italiano: verde, bianco e rosso, a
> tre bande verticali di eguali dimensioni.

## Parte I: Diritti e doveri dei cittadini

| Articoli |
| :-: |
| 42 |

Questa sezione raggruppa tutti quegli articoli che fanno riferimento ai diritti,
libertà e i doveri dei cittadini o delle formazioni sociali da essi composte.

### Articolo 13

> La libertà personale è inviolabile. [...]

### Articolo 14

> Il domicilio è inviolabile. [...]

### Articolo 15

> La libertà e la segretezza della corrispondenza e di ogni altra forma di
> comunicazione sono inviolabili.

### Articolo 17

> I cittadini hanno diritto di riunirsi pacificamente e senz'armi. [...]

### Articolo 18

> I cittadini hanno diritto di associarsi liberamente, senza autorizzazione, per
> fini che non sono vietati ai singoli dalla legge penale.

### Articolo 21

Questo articolo sancisce la **libertà di parola**.

> Tutti hanno diritto di manifestare liberamente il proprio pensiero con la
> parola, lo scritto e ogni altro mezzo di diffusione. 

### Articolo 34

> La scuola è aperta a tutti. [...]

### Articolo 37

> La donna lavoratrice ha gli stessi diritti e, a parità di lavoro, le stesse
> retribuzioni che spettano al lavoratore.

### Articolo 48

> Sono elettori tutti i cittadini, uomini e donne, che hanno raggiunto la
> maggiore età.\
> Il voto è personale ed eguale, libero e segreto. Il suo esercizio è dovere
> civico.

### Articolo 54

> Tutti i cittadini hanno il dovere di essere fedeli alla Repubblica e di
> osservarne la Costituzione e le leggi.

## Parte II: Ordinamento della Repubblica

| Articoli |
| :-: |
| 85<sup id="fn-ref-1">[1](#fn-1)</sup> |

Questa sezione definisce i vari organi e membri che compongono il sistema
politico italiano: quali il presidente della Repubblica, il Parlamento e la
magistratura, della quale viene esplicitata l'indipendenza da qualsiasi altro
organo.

### Articolo 55

> Il Parlamento si compone della Camera dei deputati e del Senato della
> Repubblica. [...]

### Articolo 83

> Il Presidente della Repubblica è eletto dal Parlamento in seduta comune dei
> suoi membri. [...]

### Articolo 92

> Il Governo della Repubblica è composto del Presidente del Consiglio e dei
> ministri, che costituiscono insieme il Consiglio dei ministri. [...]

### Articolo 101

> La giustizia è amministrata in nome del popolo.\
> I giudici sono soggetti soltanto alla legge.

### Articolo 131

> Sono costituite le seguenti Regioni:
> Piemonte;\
> Valle d'Aosta;\
> Lombardia;\
> Trentino-Alto Adige;\
> Veneto;\
> Friuli-Venezia Giulia;\
> Liguria;\
> Emilia-Romagna;\
> Toscana;\
> Umbria;\
> Marche;\
> Lazio;\
> Abruzzi;\
> Molise;\
> Campania;\
> Puglia;\
> Basilicata;\
> Calabria;\
> Sicilia;\
> Sardegna.

### Articolo 139

> La forma repubblicana non può essere oggetto di revisione costituzionale.

## Disposizioni transitorie e finali

Questa sezione è composta da diciotto disposizioni (I-XVIII). Queste avevano lo
scopo di gestire il passaggio dal precedente ordinamento a quello repubblicano.

### Disposizione I

Questa disposizione fornì a **Enrico De Nicola** la carica di Presidente della
Repubblica in quanto eletto a Capo provvisorio dello Stato.

> Con l'entrata in vigore della Costituzione il Capo provvisorio dello Stato
> esercita le attribuzioni di Presidente della Repubblica e ne assume il titolo.

### Disposizione XII

> È vietata la riorganizzazione, sotto qualsiasi forma, del disciolto partito
> fascista.

### Disposizione XIII

> [...] I beni, esistenti nel territorio nazionale, degli ex re di Casa Savoia,
> [...] sono avocati allo Stato. [...]

### Disposizione XIV

> I titoli nobiliari non sono riconosciuti. [...]

---

### Note a piè di pagina

<a id="fn-1">`1`</a>\
Di cui cinque abrogati: 115, 124, 128, 129, 130.
