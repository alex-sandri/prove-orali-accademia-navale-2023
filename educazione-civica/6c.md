# La guerra nella Costituzione Italiana

La Costituzione tocca l'argomento della guerra in alcuni articoli, nei quali
vengono definiti il ripudio della guerra come strumento di offesa e altre
disposizioni in caso di stato di guerra tra le altre cose.

## Articolo 11

> L'Italia ripudia la guerra come strumento di offesa alla libertà degli altri
> popoli e come mezzo di risoluzione delle controversie internazionali;
> consente, in condizioni di parità con gli altri Stati, alle limitazioni di
> sovranità necessarie ad un ordinamento che assicuri la pace e la giustizia fra
> le Nazioni; promuove e favorisce le organizzazioni internazionali rivolte a
> tale scopo.

### Articolo 27

Caso interessante è l'articolo 27 che fino al 2007 prevedeva la possibilità
della pena di morte se stabilita dalle leggi militari di guerra.

> [...] Non è ammessa la pena di morte.

### Articolo 52

> La difesa della Patria è sacro dovere del cittadino.\
> Il servizio militare è obbligatorio nei limiti e modi stabiliti dalla legge.
> Il suo adempimento non pregiudica la posizione di lavoro del cittadino, né
> l'esercizio dei diritti politici.\
> L'ordinamento delle Forze armate si informa allo spirito democratico della
> Repubblica.

### Articolo 60

> [...] La durata di ciascuna Camera non può essere prorogata se non per legge e
> soltanto in caso di guerra. 

### Articolo 78

> Le Camere deliberano lo stato di guerra e conferiscono al Governo i poteri
> necessari.

### Articolo 87

> Il Presidente della Repubblica [...] Ha il comando delle Forze armate,
> presiede il Consiglio supremo di difesa costituito secondo la legge, dichiara
> lo stato di guerra deliberato dalle Camere.

### Articolo 103

> I tribunali militari in tempo di guerra hanno la giurisdizione stabilita dalla
> legge. In tempo di pace hanno giurisdizione soltanto per i reati militari
> commessi da appartenenti alle Forze armate.

### Articolo 111

> Contro le sentenze e contro i provvedimenti sulla libertà personale,
> pronunciati dagli organi giurisdizionali ordinari o speciali, è sempre ammesso
> ricorso in Cassazione per violazione di legge. Si può derogare a tale norma
> soltanto per le sentenze dei tribunali militari in tempo di guerra.
