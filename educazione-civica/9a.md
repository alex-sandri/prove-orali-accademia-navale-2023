# Il Presidente della Repubblica: elezione, poteri e prerogative

## Elezione

Il Presidente della Repubblica viene eletto dal Parlamento in seduta comune dei
suoi membri, con l'aggiunta di tre delegati per Regione (fa eccezione la Valle
d'Aosta con un solo delegato).

L'elezione richiede la **maggioranza per almeno i due terzi** affinché sia valida
se questo avviene entro i primi tre scrutini, altrimenti è sufficiente la
maggioranza assoluta (più della metà).

### Requisiti

I requisiti di eleggibilità sono di essere **cittadino italiano**, godere dei
**diritti civili e politici** e di avere compiuto il **cinquantesimo anno di età**.

### Durata mandato

Il mandato ha una durata di **sette anni dal giuramento**, non è previsto un limite
al numero di mandati.

In caso di temporaneo impedimento il Presidente della Repubblica è sostituito
dal presidente del Senato.

## Poteri

Tra i vari poteri troviamo:
- Conferisce le onorificenze della Repubblica
- Dichiara lo stato di guerra
- Riceve i funzionari diplomatici
- Ratifica i trattati internazionali
- Detiene il comando delle Forze Armate
- Presiede il Consiglio Superiore della Magistratura (CSM)

## Prerogative

Tra le varie prerogative del Presidente della Repubblica ci sono:
- Non-responsabilità per gli atti compiuti durante la carica tranne che per alto
  tradimento o attentato alla Costituzione
- Tutela penale: sono reati l'attentato alla vita, all'incolumità o alla libertà
  personale e di offesa all'onore o al prestigio
- Indennità per la carica ricoperta
