# Le autonomie locali: Regioni, Province, Comuni

La Costituzione stabilisce che il territorio italiano sia diviso in Regioni,
Province (o Città metropolitane) e Comuni.

La Città metropolitana è un ente locale che sostituisce la Provincia in alcuni
casi, ad esempio Milano e Roma Capitale, con poteri più ampi e vicini a quelli
comunali.

## Regioni

Le regioni sono 20, come stabilito dall'[articolo 131 della
Costituzione](5c.md#articolo-131).

Ciascuna delle Regioni ha potere di legiferare sul proprio territorio, fatta
eccezione per alcuni ambiti di competenza dello Stato, quali: politica estera,
difesa e moneta.

Non è concesso ad una Regione ostacolare la circolazione in entrata e in uscita,
imponendo ad esempio dei dazi o dogane.

### Organi

- **Consiglio regionale**: organo legislativo della Regione.
- **Giunta**, con il suo **presidente**: il presidente rappresenta
  giuridicamente e politicamente la Regione, la giunta è invece l'organo di
  governo.

### Regioni a statuto speciale

Sono Regioni a statuto speciale:
- **Friuli Venezia Giulia**
- **Sardegna**
- **Sicilia**
- **Trentino-Alto Adige**/Südtirol
- **Valle d'Aosta**/Vallee d'Aoste

Questa maggiore autonomia è concessa a causa della posizione geografica
(Sardegna e Sicilia) o delle minoranze linguistiche presenti nel territorio.

Il Trentino-Alto Adige è a sua volta composto da due **Province autonome**, caso
unico in Italia: **Trento** e **Bolzano**.

## Province

In ogni Provincia è presente il **Prefetto**, ovvero il rappresentante del
Ministero dell'Interno e del Governo nel territorio provinciale.

Alcuni compiti sono demandati alle Province, come l'istruzione secondaria
di secondo grado.

### Organi

- **Presidente della provincia**: Presiede il governo della Provincia.
- **Consiglio provinciale**: è l'organo di indirizzo e controllo, può deliberare
  regolamenti a livello provinciale.
- **Assemblea dei sindaci**: rappresenta i sindaci della Provincia, con la
  possibilità di proporre ò consultarsi con la Provincia.

## Comuni

### Organi

- **Consiglio comunale**: è l'organo di indirizzo e controllo, può deliberare
  regolamenti a livello comunale.
- **Sindaco**: rappresenta l'Ente e presiede la giunta.
- **Giunta**: è l'organo esecutivo del comune.
